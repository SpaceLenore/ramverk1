---
---
Redovisning kmom10
=========================

Mitt projekt är hemsidan Questionable som är ett frågeforum. Det första kravet jag började med
var att hantera användare och inloggningar. Till det använder jag anax/HTMLForm för att hantera
formulär, något jag valde att göra genom hela projektet. Det skiljer sig markan från vad vi vanligtvis
gör när vi skriver egna formulär. Jag tyckte om formatet med att bygga upp ett objekt som definierade
mitt formulär och sedan en callbackSubmit-funktion som kallas när användaren skickar formuläret. Därefter
har vi även en callbackSuccess och callbackFail som kan köra ytterligare kodrader när datan som användaren
skickade in är rätt respektive fel. Jag är mycket positiv till att använda denna modulen då det snabbar upp
formulärhanteringen. Användarens lösenord sparas hashat i databasen med hjälp av password_hash() så både saltas
och hashas den enligt rekommenderad standard med bcrypt när användaren skapar sitt konto.

På hemsidan så kan man fortfarande SE att det är möjligt att posta och svara på foruminlägg även om man inte är inloggad.
Däremot så finns det skarpa kontroller i min backend som förhindrar att någon gör det utan att vara inloggade. Detta ger
raka och tydliga besked till användaren samt en möjlighet att bekanta sig med sidans struktur innan de skapar ett konto.
Användarens profil har en Gravatar profilbild som de kan ändra på sin profil. Där kan de även uppdatera sitt användarnamn
om det skulle vara så att de vill byta.

Webbplatsen har flera olika sidor. På framsidan finns en introduktion, de senaste inläggen från användarna, och de
trendande taggarna som har använts mest. Framsidan innehåller även i utloggat skede två knappar som erbjuder användaren att
logga in respektive skapa ett konto. Om användaren däremot redan är inloggad så visas istället en knapp om att posta en fråga.

På frågesidan så kan användaren posta en fråga som övriga medlemmar kan besvara. En fråga innefattar en titel, ett textfält där
användaren har gott om plats att ingående förklara vad hen söker för svar eller ge övrig info som är relevant till frågan.
Under det så finns ett textfält för taggar. Användaren skriver sin lista med taggar och separerar varje tagg med ett kommatecken.
Detta ger användaren möjlighet att använda mellanslag i sina hashtags.

Användarna kan även besöka en frågesida där postade frågor syns och användare kan klicka in på en fråga för att besvara den.
Svaren visas under varandra i kronologisk ordning så som det enligt mig bör vara i ett forum.

Om en användare föredrar ett speciellt ämne så kan denne bläddra bland de taggar som finns via taggsidan. När en användare
väljer en tagg att titta på så visas alla inlägg som är taggade med den taggen. Härifrån kan såklart användaren klicka på
varje titel som visas för att komma till frågan för att besvara den och se eventuella andra svar.

På varje fråga så visas de taggar som användaren har lagt till på frågan. Alla taggar på hela sidan är klickbara och länkar
till visningssidan för frågor med den taggen.

Om man vill läsa något av en specifik användare så kan man gå till användarsidan. Där visas alla användarnamn och tillhörande
profilbild. Användaren kan sedan klicka på ett användarnamn för att se den tillhörande profilen. På profilsidan så visas
användarens postade frågor och vilka svar den har gett på andras frågor.

Slutligen så finns det en about-sida som visar lite information om projektet, mig som är utvecklaren samt länkar till både
GitHub repot och min redovisninssida.

Hela kodbasen finns på GitHub med instruktioner i en README fil hur man hämtar projektet och sätter upp databasen. På GitHub
är projektet kopplat till en rad CI-kedjor. Det innebär att ett antal byggtjänster testar min kod och betygsätter den. Travis-CI
ser till så att den klarar av att bygga projektet felfritt. Scrutinizer är en annan byggtjänst som jag använder. Den betygsätter
min kod på en skala från 1 till 10. Mitt projekt landade på 9.58. Slutligen har jag även code climate som ger mig ett alfabetiskt
betyg över hur hanterbar min kod är och hur mycket technical debt jag har. Code climate ger mig A i maintainabillity men estmerar
att det skulle ta fyra dagar att städa upp min technical debt som jag har. Samtliga byggtjänster visas som Badges i min README
Det känns helt okej med dessa betygen av min kod då de ändå känns övervägande positiva.

Min kod går att testa med kommadot `make test` utan problem och den validerar korrekt.

För att interagera med min databas använder jag flertalet lager av abstraktion. Jag avnänder anax active record
som i sin tur använder sig av anax database query builder som i sin tur använder anax database. Att interagera med
databasen i form av en klass är en ny upplevelse men förenklade en hel del grejer. Att sätta nya värden var absolut
en av de bättre funktionerna och fungerade bra i kodflödet då det inte behövdes konkatineras strängar för att få ihop något
och när jag ville lägga in det i databasen så var det bara att använda save()-funktionen. Även om detta var ett trevligt sätt att
interagera med databasen så kände jag mig ibland lite begränsad av det och kände att informationen om modulen tidsvis var lite bristfällig.
I en del av fallen så läste jag modulens källkod på GitHub för att få mer information. I andra fall så valde jag att skala av ett abstraktionslager och
arbeta direkt med querybuildern för en närmare kontroll av sql-koden.

På det stora hela så var projektet ett spännande tema med något som eget forum eller twitterklon.
Även om de första kursmomenten knappt hade något med det att göra så gick det ganska bra, kmom05 och kmom06
gav en bra grund för både CI på GitHub och formulär med HTMLForms modulen samt Databas via active record.
Däremot så hade projektet antingen kunnat bli mer tydligt eller lite mindre tydligt. Det känndes som att kraven verkligen
ville se projektet på ett visst sätt medans beskrivningen sa allt från twitterklon till forum. Kanske bör man säga
att det är en specifik grej som ska göras även om det kanske blir lite tråkigare. Ett annat alternativ är att det finns
några likvärdiga krav och man får göra en andel av dem.

Jag gillade kursen på det stora hela och är nöjd med den, framförallt Git integratoinen. Om man vill ha en djupdykning i anax och ramverksvärlden
utan att manuellt knåpa ihop hundratalet formulär för hand (som i oophp) så skulle jag rekommendera den här kursen. Det skulle bli ännu bättre
om det fanns mer dokumentation till databasmodulerna och om formulärinstruktionerna fanns med en quick start guide då de var utspridda över tre
olika länkar vilket som gjorde att det blev en hel del bläddrande.
Jag ger den betyget 8 utav 10.
Tack för denna gången.
