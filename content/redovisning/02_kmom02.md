---
---
Redovisning kmom02
=========================

<!--
    Vilka tidigare erfarenheter har du av MVC? Använde du någon speciell källa för att läsa på om MVC? Kan du med egna ord förklara någon fördel med
    kontroller/modell-begreppet, så som du ser på det?

    Kom du fram till vad begreppet SOLID innebar och vilka källor använde du? Kan du förklara SOLID på ett par rader med dina egna ord?

    Har du någon erfarenhet av designmönster och kan du nämna och kort förklara några designmönster du hört talas om?

    Vilket ramverk valde du att studera manualen för och fann du något intreesant?

    Vilken är din TIL för detta kmom?

-->

I och med att vi använder anax som vårt ramverk så skriver vi kod enligt principen
MVC, Modell View Controller. Vi har tidigare gjort något vagt liknande i oophp då vi
skrev lite vyer. Vi har även gjort minimalt med MVC i webapp då vi använde ramverket mithril.
Det har även varit ganska likt MVC i node js då vi hade routes, modeller och lite vyer.

Så som jag skulle förklara MVC så är det ett modulärare sätt att skriva webb-applikationer.
När en request kommer in så går den till en router som pekar den till en kontroller.
Kontrollern tar emot en request på en viss route och agerar därefter genom att köra en
modell för att hämta data. Modellen utför en beräkning, hämtar data från ett API eller
frågar en databas. Modellen retunerar sen den datan tillbaka till kontrollern. Kontrollern
skickar sedan resultatet till en vy som ritar ut det för användaren. Det som är viktigt här
är att routern innehåller inte någon logik utan det tas hand om av kontrollern. Kontrollern ska
även den bara vara en liten del av kedjan och är där för att hantera olika requests och
se till att rätt route får data från en modell och skicka det till en vy.
Modellerna är ofta klasser och kan inkludera andra klasser eller implementera interface och traits.
Det är i modellerna som all logik ska ske och inget annat. Det är viktigt att de inte
försöker skriva ut något till användaren utan endast returnerar data tillbaka till kontrollern.
Vad som även är viktigt att tänka på är att man ska ha vad som kallas tunna vyer.
Det innebär att man i princip inte ska ha någon logik i sin vy utan bara skriva ut
den data som skickas in.

Jag har mest lärt mig om MVC under tidigare kurser (databas/nodejs, oophp), föreläsningar
och dbwebbs kunskapsdatabas.


Vi har även pratat om designmönstret SOLID. Det är en akronym av principer som är
viktiga i design. Akronymen börjar med S som står för Single Responsibillity. Det innebär att
en klass ska ha ett syfte, och endast det syftet. Det ska alltså inte finnas en jätteklass
med massa olika funktioner och syften. Rena fina klasser med tydligt definierade syften är
vad som gäller. Andra bokstaven, O, står för Open/Closed principle. Det innebär att klasser
eller moduler ska vara öppna att läsa och utöka eller skapa sub-klasser. Däremot så ska de
vara låsta till att inte kunna modifieras. L i SOLID står för Liskov substitution principle.
Det innebär att om ett objekt är av en viss typ så ska det kunna ersättas av ett annat objekt
av samma typ. Detta är i princip ett krav på interfaces. I står för Interface segregation principle.
Det innebär att ingen klass ska vara beroende av ett interface som inehåller funktioner som
den klassen inte har för avsikt att använda. Kort och gott innebär det att dela upp
interfaces i mindre bitar så att varje interface används till fullo. Slutligen
så står D för Dependency inversion principle. Det innebär att beroenden ska inte vara
till specifika klasser utan snarare till ett löfte om en sån klass eller liknande.
Typ också som PSR standards.

Utöver SOLID så finns det flera andra designmönster. Det vi har tittat mest på är
Dependency Injection, något som används flitigt i anax. Anax använder även en
front controller som tar emot alla routes.
Det finns även kategorin architectural design pattern och den innehåller mönster så som Model View Controller.

Jag har läst en del av dokumentationen till Yii2. Det är lite av ett nyare ramverk jämfört med de andra
och jag tror att det kan vara till dess fördel då de inte har lika mycket legacy kod och strukturer
som de andra riskerar att ha. Yii har bland annat en hel del komponenter och extensions och tar till
exempel upp instruktioner på hur man bör hantera authentication i dokumentationen. Något
som jag finner lite annorlunda (utan att ha koll på de andra ramverken) är att Yii
har support för MongoDB via en extension. Inte för att det nödvändigtvis är en bra
grej att använda MongoDB i ett php-projekt men möjligheten finns där.

TIL: Skriva mer modeller och använda `use` för att inkludera andra klasser i mina modeller.
